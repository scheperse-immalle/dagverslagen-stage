# dagverslagen-stage
Hier vindt u alle informatie over mijn stagedagen bij het bedrijf [Allphi](http://www.allphi.eu/)


## Maandag 2 oktober 2017

De dag begint met een groepsbespreking met alle personeelsleden die in het bedrijf aanwezig zijn. De groepsbespreking gaat over de vordering van ieder zijn of haar project. Nadien gaat iedereen zelfstandig aan het werk. Men werkt dan verder aan een bepaald project. Er zijn vandaag 7 ontwikkelaars aanwezig. Maar 2 mensen werken samen aan een project, ieder heeft voor de rest zijn of haar eigen project. Wat mij vooral opvalt is dat desondanks dat zo goed als iedereen een ander project heeft, er toch vaak hulp wordt gevraagd aan elkaar en dit dan ook zonder gezucht of geklaag wordt gedaan. De sfeer zit met andere woorden echt goed. Iedereen helpt elkaar, is vriendelijk en heeft respect voor elkaar. 
De lunchpauze duurde een halfuur. Dan ga je eten in de cafetaria samen alle andere personeelsleden van andere bedrijven die zich hebben gevestigd in dit gebouw (genaamd '4 Wings'). Nadien werkt iedereen weer zelfstandig verder aan zijn of haar project en af en toe springt de Internal Projectcoördinator even binnen om te kijken of de projecten vlot verlopen, zo niet biedt hij enkele suggesties aan om het probleem op te lossen. Ik moest vandaag ook mijn beide wijsvingers laten screenen zodat ik me zelfstandig kan voortbewegen binnen het gebouw. Het gebouw zelf is dus zeer streng beveiligd.

## Dinsdag 3 oktober 2017

Vandaag was er geen groepsbespreking aangezien er maar 4 programmeurs aanwezig waren. Ik had een meeting met mijn 2 stagebegeleiders in verband met mijn stagetaken en waar ik wel of niet foto's van mag trekken. Ook hebben we samen beslist dat mijn casestudy een analyse over de communicatie met het bedrijf in Westerlo (waar ik zit) en Gent zal worden. De communicatie loopt vaak mis tussen de twee bedrijven en de oorzaak ga ik met de analyse proberen te achterhalen. Ook heb ik verder gewerkt aan mijn taak van Frans, de taak over de huisstijl van het bedrijf en de casestudy.

## Woensdag 4 oktober 2017

Er waren terug 7 programmeurs aanwezig, dus de dag begon met een groepsbespreking over hoe het ging met ieder zijn (vandaag waren het enkel mannelijke programmeurs) project. Rond elf uur mocht ik een Skypegesprek met collega's in Gent meevolgen in verband met mijn casestudy. De collega's in Gent waren zeer vriendelijk en behulpzaam. Daarna ging ik verder werken aan mijn casestudy rond de communicatie tussen het bedrijf in Westerlo en het bedrijf in Gent. Ik heb foto's getrokken van het bedrijfsgebouw 4 Wings (http://www.4wings.be/), het onthaal, waar een zeer lieve onthaalmedewerkster zit, van de cafetaria en van mijn werkplek. Alle programmeurs waren zelfstandig aan het werk en er was één programmeur die van het bedrijf in Gent kwam. Het was een leuke maar rustige dag. Vandaag heb ik gewerkt van 8:45 tot 16:30.

## Donderdag 5 oktober 2017

De groepsbespreking werd via Skype gedaan vandaag aangezien de Internal Project Coördinator (hij leidt de groepsbespreking) zich in het bedrijf in Gent bevond. Dat was wel leuk om mee te maken, want de collega's in Gent deden ook ineens mee aan de groepsbespreking. Dat was de eerste keer dat ik de collega's in Gent heb ontmoet. Ze houden het Skypegesprek via een connectie van één van de laptops met de tv. Bovenop de tv staat ook een camera. Om 15:00 had ik een gesprek met de baas van Allphi. Ik had namelijk nog enkele vragen over het bedrijf zoals wat de missie is van Allphi, hoe hij zijn klanten bereikt en waarom hij voor de huisstijl heeft gekozen die men nu gebruikt. Het gesprok was zeer interessant en ik heb veel bijgeleerd. Hij zei bijvoorbeeld dat ze een apart team in dienst hadden die zich enkel bezig houden met het telefoneren van klanten en potentieele nieuwe klanten. Het zou gemiddeld 150-200 telefoontjes duren eer dat een bedrijf effectief klant wil worden bij Allphi. Ik had nooit gedacht dat daar zoveel tijd voor nodig was. Het bedrijf doet ook niet aan marketingtricks of veel reclame maken. Ze gebruiken enkel mond-op-mond reclame en workshops om hun bedrijf voor te stellen. Door workshops te geven aan bedrijven kan Allphi laten zien wat hun programmeurs kunnen. Zo is er ook geen valse of foute informatie die wordt overgedragen aan bedrijven, terwijl je dat wel kunt hebben met vb. flyers.

## Vrijdag 6 oktober 2017

Jammer genoeg zit de stage er bijna op. Ik heb heel wat bijgeleerd van het bedrijf zelf op vlak van development en marketing. Vandaag heb ik mijn GIP-taken afgewerkt en doorgestuurd naar mijn stagebegeleiders zodat ze eerst akkoord kunnen gaan met wat ik over hun bedrijf heb vertelt vooraleer ik mijn taken wou afronden. Ze gingen akkoord met wat ik over Allphi heb geschreven maar hadden liever dat ik de namen van medewerkers wegliet, dus heb ik dat even aangepast. Om 15:00 uur heb ik een telefoongesprek met één van mijn stagebegeleiders aangezien ze beiden niet aanwezig konden zijn vandaag. Ik heb ook een rugzak gekregen met spulletjes in waar Allphi op staat. Dat vindt ik echt heel lief van hun en heb mijn twee stagebegeleiders en de baas van Allphi bedankt met chocolade. Ik kan met zekerheid zeggen dat dit een zeer geslaagde stageweek is.
