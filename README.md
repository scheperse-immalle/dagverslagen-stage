# dagverslagen-stage
Hier vindt u alle informatie over mijn stagedagen bij het bedrijf [Allphi](http://www.allphi.eu/)


## Maandag 3 oktober 2017

De dag begint met groepsbespreking met alle personeelsleden die in het bedrijf aanwezig zijn. De groepsbespreking gaat over de vordering van ieder zijn of haar project. Nadien gaat iedereen zelfstandig aan het werk. Men werkt dan verder aan een bepaald project. Er zijn vandaag 7 ontwikkelaars aanwezig. Maar 2 mensen werken samen aan een project, ieder heeft voor de rest zijn of haar eigen project. Wat mij vooral opvalt is dat desondanks dat zo goed als iedereen een ander project heeft, er toch vaak hulp wordt gevraagd aan elkaar en dit dan ook zonder gezucht of geklaag wordt gedaan. De sfeer zit met andere woorden echt goed. Iedereen helpt elkaar, is vriendelijk en heeft respect voor elkaar. 
De lunchpauze duurde een halfuur. Dan ga je eten in de cafetaria samen alle andere personeelsleden van andere bedrijven die zich vestigen in dit gebouw (genaamd '4 Wings'). Nadien werkt iedereen weer zelfstandig verder aan zijn of haar project en af en toe springt Eric Michiels, de Internal Projectco√∂rdinator even binnen om te kijken of de projecten vlot verlopen en zo niet biedt hij enkele suggesties aan om het probleem op te lossen. Ik moest vandaag ook mijn beide wijsvingers laten screenen zodat ik me zelfstandig kan voortbewegen binnen het gebouw. Het gebouw zelf is dus zeer streng beveiligd.

